Mickey Mouse este un personaj de desene animate. A fost creat de către regizorul şi desenatorul american Walt Disney şi Ub Iwerks. El este, de obicei, îmbrăcat în pantaloni roşii, pantofi mari şi galbeni şi mănuşi albe.
Mickey Mouse şi-a făcut debutul într-un scurtmetraj de testare, Plane Crazy. Personajul a fost creat iniţial ca înlocuitor al lui Oswald Iepuraşul Norocos. Deoarece seria mergea în forţă Disney a cerut o creştere în buget. Dar în schimb Mintz a cerut ca Walt să taie 20 la sută din acesta şi i-a reamintit că Universal deţinea drepturile personajului, şi a dezvălui că angajaţii săi deja au semnat noul lui contratc. Disney s-a supărat şi a refuzat înţelegerea şi a produs ultimele desene cu Oswald propuse de Mintz. Astfel Walt Disney a fost trădat de toţi angajaţii săi dar era determinat să o ia de la capăt. În primăvara lui 1928 Disney i-a cerut lui Ub Iwerks să se gândească la idei noi pentru un personaj. El a încercat nenumărate animale, ca câine şi pisică, dar nimic nu i-a plăcut lui Disney. O vacă feminină şi un cal masculin au fost de asemenea alungate, dar acestea din urmă au fost până la urmă transformate în personajele Vaca Clarabelle şi Horace Gură-de-Ham (Horace Horsecollar) pe care le ştim şi azi. Walt Disney a primit inspriaţie pentru Mickey Mouse de la un şoarece îmblânzit de pe biroul său la studiourile Laugh-O-Gram în Kansas City, Missouri. În 1925 Hugh Harman a făcut câteva schiţe cu şoareci în jurul unei fotografii a lui Disney, ceea ce l-a inspirat pe Iwkers să creeze un nou personaj pentru studio.